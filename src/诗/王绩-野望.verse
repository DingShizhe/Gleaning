野望

王績{王績（約590～644），字無功，號東皋子，絳州龍門（今山西河津）人。隋末舉孝廉，除祕書正字。不樂在朝，辭疾，復授揚州六合丞。時天下大亂，棄官還故鄉。唐武德中，詔以前朝官待詔門下省。貞觀初，以疾罷歸河渚間，躬耕東皋，自號“東皋子”。性簡傲，嗜酒，能飲五斗，自作《五斗先生傳》 ，撰 《酒經》 、《酒譜》 。其詩近而不淺，質而不俗，真率疏放，有曠懷高致，直追魏晉高風。律體濫觴於六朝，而成型於隋唐之際，無功實爲先聲。}~【唐】

東皋{東皋，詩人隱居地地方。此句借用陶淵明《歸去來辭》“登東皋以舒嘯”句。}薄暮望，徙倚{徙倚，徘徊，來回地走。}欲何依{依，歸依。此句化用曹操《短歌行》中“月明星稀，烏鵲南飛，繞樹三匝，何枝可依”句。}。
樹樹皆秋色，山山唯落暉。
牧人驅犢{犢，小牛，這裏指牛羣。}返，獵馬帶禽{禽，鳥獸，這裏指獵物。}歸。
相顧無相識，長歌懷采薇{薇，是一种植物。相传周武王灭商后 ，伯夷、叔齐不愿做周的臣子，在首阳山上采薇而食，最后饿死。古时“采薇”代指隐居生活。}。
