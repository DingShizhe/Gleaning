定風波·三月七日{此詞作於宋神宗元豐五年（1082），作者去沙湖看田歸途遇雨後所作。这年是爲蘇軾貶謫黃州後的第三年。}

蘇軾~【宋】

(三月七日，沙湖道中遇雨。雨具先去，同行皆狼狽，餘獨不覺，已而遂晴，故作此。)

莫聽穿林打葉聲，何妨吟嘯{吟嘯：放聲吟詠。}且徐行。竹杖芒鞋{芒鞋：草鞋。}輕勝馬，誰怕？一蓑煙雨任平生{一蓑煙雨任平生：披着蓑衣在風雨裏過一輩子也處之泰然。一蓑（suō）：蓑衣，用棕製成的雨披。}。

料峭{料峭：微寒的樣子。}春風吹酒醒，微冷，山頭斜照卻相迎。回首向來蕭瑟處，歸去，也無風雨也無晴{也無風雨也無晴：意謂既不怕雨，也不喜晴。}。
