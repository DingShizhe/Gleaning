蘇幕遮·燎沉香

周邦彦~【宋】

燎{燎：燒。}沉香，消溽{溽(rù)暑：潮溼的暑氣。}暑。鳥雀呼晴{呼晴：喚晴。舊有鳥鳴可佔晴雨之說。}，侵曉窺檐語。葉上初陽幹宿雨{宿雨：昨夜下的雨。}、水面清圓{清圓：清潤圓正。}，一一風荷舉。

故鄉遙，何日去。家住吳門{吳門：古吳縣城亦稱吳門，即今之江蘇蘇州，此處以吳門泛指江南一帶。作者乃江南錢塘人。}，久作長安旅。五月漁郎相憶否。小楫{楫：[jí] 划船用具，短槳。}輕舟，夢入芙蓉浦{芙蓉浦：有荷花的水邊。有溪澗可通的荷花塘。詞中指杭州西湖。}。
