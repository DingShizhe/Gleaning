贈從兄襄陽少府皓

李白~【唐】

結髮未識事，所交盡豪雄。
卻秦{卻秦，使秦退兵。}不受賞，擊晉寧爲功。
脫身白刃裏，殺人紅塵中。
當朝揖高義，舉世稱英雄。
小節豈足言，退耕舂陵{春陵，在今湖北棗陽縣。}東。
歸來無產業，生事{生事，生計。}如轉蓬。
一朝烏裘敝，百鎰黃金空。{用蘇秦事。}
彈劍徒激昂，出門悲路窮。
吾兄青雲士，然諾聞諸公。
所以陳片言，片言貴情通。
棣華{棣（dì）華，喻兄弟。出自《詩經·小雅·棠棣》。}倘不接，甘與秋草同。 
