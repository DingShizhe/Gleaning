湖心亭看雪

張岱{張岱（1597年～1679年）又名維城，字宗子，又字石公，號陶庵、天孫，別號蝶庵居士，晚號六休居士，漢族，山陰（今浙江紹興）人。寓居杭州。出生仕宦世家，少爲富貴公子，精於茶藝鑑賞，愛繁華，好山水，曉音樂，戲曲，明亡後不仕，入山著書以終。張岱爲明末清初文學家、史學家，其最擅長散文，著有《琅嬛文集》《陶庵夢憶》《西湖夢尋》《三不朽圖贊》《夜航船》等絕代文學名著。}~【明】

崇禎五年十二月，餘住西湖。大雪三日，湖中人鳥聲俱絕。是日更定矣，餘拏{拏（ná）：同『橈』，牽引。撐（船）。一作『挐』。}一小舟，擁毳{擁毳（cuì）衣爐火：穿着細毛皮衣，帶着火爐。毳衣，細毛皮衣。毳，鳥獸的細毛。}衣爐火，獨往湖心亭看雪。霧凇沆碭{霧凇沆碭：冰花一片瀰漫。霧，從天上下罩湖面的雲氣。凇，從湖面蒸發的水汽。沆碭，白氣瀰漫的樣子。曾鞏《冬夜即事詩》自注：『齊寒甚，夜氣如霧，凝於水上，旦視如雪，日出飄滿階庭，齊人謂之霧凇。}，天與雲與山與水，上下一白。湖上影子，惟長堤一痕、湖心亭一點、與餘舟一芥{一芥：一棵小草。芥，小草，比喻輕微纖細的事物。}、舟中人兩三粒而已。

到亭上，有兩人鋪氈對坐，一童子燒酒爐正沸。見餘，大喜曰：『湖中焉得更有此人？』拉餘同飲。餘強飲三大白{大白：大酒杯。白；古人罰酒時用的酒杯，也泛指一般的酒杯，這裏的意思是三杯酒。}而別。問其姓氏，是金陵人，客此。及下船，舟子{舟子：船伕。}喃喃曰：『莫說相公癡，更有癡似相公者！』 
