愛蓮說

周敦頤{周敦頤，宋營道樓田堡（今湖南道縣）人，北宋著名哲學家，是學術界公認的宋明理學開山鼻祖。『兩漢而下，儒學幾至大壞。千有餘載，至宋中葉，周敦頤出於舂陵，乃得聖賢不傳之學，作《太極圖說》、《通書》，推明陰陽五行之理，明於天而性於人者，瞭若指掌。』《宋史·道學傳》將周子創立理學學派提高到了極高的地位。}~【宋】

水陸草木之花，可愛者甚蕃。晉陶淵明獨愛菊。自李唐來，世人盛愛牡丹。予獨愛蓮之出淤泥而不染，濯{濯（zhuó）：洗滌。}清漣{清漣（lián）：水清而有微波，這裏指清水。}而不妖{妖：美麗而不端莊。}，中通外直{中通外直：內空外直。}，不蔓不枝{不蔓（màn）不枝：不生蔓，不長枝}，香遠益清{香遠益清：香氣遠播，愈加使人感到清雅。益：更加。清：清芬。}，亭亭淨植{亭亭淨植：筆直地潔淨地立在那裏。亭亭：聳立的樣子。}，可遠觀而不可褻{褻（xiè）：親近而不莊重。}玩焉。

予謂菊，花之隱逸者也；牡丹，花之富貴者也；蓮，花之君子者也。噫！菊之愛，陶後鮮有聞。蓮之愛，同予者何人?牡丹之愛，宜{宜：當。}乎衆{衆：衆多。}矣！
